---
title: "Landningssida, Magnus, oophp"
---
Magnus, oophp
=========================

[FIGURE src="image/magnus.jpg?w=200" class="right" caption="Gammal bild på Magnus"]

Mitt namn är Magnus och jag är född och uppvuxen i Uppsala men sedan ungefär fem år tillbaka håller jag till i Stockholm där jag nu bor med fru och en son som föddes sommaren 2018.

När jag inte förvärvsarbetar eller, som nu, arbetar som förälder på heltid sysslar jag gärna med musik och musicerande i olika former. En mörk källare i Uppsala har under många år fungerat som bas för mina olika musikprojekt och där huserar också min lite för stora och i perioder oanvända samling analogsynthar. Att fylla lägenheten i Stockholm med skivor och egenbyggda effektpedaler är också något jag placerar inom paraplyet "musikintresserad".

Något som jag ofta sammanför med familj, jobb och musicerande är att resa till min sommarstuga i mörkaste Hälsingland där jag spenderar så många långhelger och semesterveckor min familj går med på.

Och varför har jag valt att studera webbprogrammering och databaser HT19-VT20? Mitt förvärvsarbete innefattar mycket kravande och beställande av system, webbar och dylikt och jag känner att en ökad förståelse för hantverket kommer göra mig till en bättre beställare - och vem vet, i framtiden kanske jag ser mig själv på andra sidan en sådan relation?
